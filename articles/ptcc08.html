<HTML>

<!-- Begin KennisOnline.com header -->
<head>
<title>The New International CD-i Association</title>
<meta name="Title" content="The New International CD-i Association">
<meta name="KeyWords" content="CD-i, CDi, cdi, CD-I, Compact Disc Interactive, cd-interactive, os-9, os9, multimedia, cdilist, dvd, web-dvd, dvd-i">
<meta name="Robots" content="index">
<meta name="Author" content="Jorg Kennis">

<style type="text/css"><!--
A:link {color:#BDCFEB} 
A:visited {color:#BDCFEB} 
A:active {color:#BDCFEB}
A:hover {color:#CCCCFF}
--></style>
</head>

<BODY BGCOLOR="#6583C3" TEXT="#ffffff" LINK="CCCCFF" VLINK="CCCCFF" BACKGROUND="/graphics/marmer_blauw.jpg">
<P><CENTER>
<IMG SRC="/graphics/newicdia.gif" width=600 height=110>
</CENTER>
</P>
<!-- Einde KennisOnline.com header -->


<!-- Begin hoofd-tabel -->
<P>
<CENTER>
<table border="0" cellspacing="0" width="600">

<tr>
<td bgcolor="#0F90EB" align=right valign=top width="100%">
<FONT SIZE=-1 color="#ffffff" face="Arial">        
&nbsp;
<SCRIPT TYPE="text/javascript" LANGUAGE="javascript">
<!-- //
Months = new Array('January','February','March','April','May','June','July','August','September','October','November','December');
var ObjDatum = new Date();
document.write(Months[ObjDatum.getMonth()],' ',ObjDatum.getDate(),'&nbsp;');
// -->
</SCRIPT>
</FONT>
</td>
</tr>

<tr>
<td align="left" valign="top" width="100%">
<FONT SIZE=-1 color="#ffffff" face="Arial"><BR>
<B>PTCC Print CD-i artikelen: maart 1995</B><BR><BR>

In deze rubriek is al vaak ter sprake gekomen dat de computer en de
CD-i speler ieder een eigen functie bekleden, en niet met elkaar vergeleken
mogen worden. Zo vervult de CD-i speler een centrale rol in de huiskamer
als entertainment-machine, en gebruiken we de computer bijvoorbeeld
voor tekstverwerking, grafisch ontwerpen, gegevensbeheer en... het
catalogiseren van onze collectie CD-i discs!<BR><BR>

CD-i Base<BR><BR>

Er bestaan diverse programma's waarmee we op eenvoudige wijze bepaalde
gegevens kunnen ordenen op de PC, maar geen van die programma's is 
eigenlijk geschikt voor het opbouwen van een bestand van CD-i titels.
Reden voor de ervaren programmeur Stefan Peters van AnyKey Software om,
in samenwerking met ondergetekenden, een programma te ontwikkelen
wat specifiek voor dit doel is ontworpen: CD-i Base. Na ongeveer een jaar
van voorbereidende arbeid en vele uurtjes praten, bedenken en wijzigen is
het eindresultaat uiteindelijk een gebruiksvriendelijk programma geworden
waarvan wij overtuigd zijn dat het een welkome aanvulling is voor iedere
eigenaar van zowel een PC als een CD-i speler. Natuurlijk krijgen de
PTCC-leden de primeur en kan iedereen die in het bezit is van een modem
het programma gratis downloaden van PTCC-Net (hierover later meer).<BR><BR>

De opzet van het programma<BR><BR>

CD-i Base karakteriseert zichzelf door de eenvoudige, bijna intu‹tieve
manier waarop het zich laat gebruiken. Vanuit het hoofdmenu, wat automatisch
verschijnt na enkele grafische introduktie-schermen, kunt U een record
toevoegen of overgaan naar de record functies-, informatie-, instellingen-
of bestanden-menu's. De statusbalk onderaan het scherm geeft altijd
context-gevoelige aanwijzingen over de beschikbare functies. In dit geval
kunt U, zoals U waarschijnlijk gewend bent van andere programmatuur,
de indicatorbalk met de cursortoetsen op de gewenste optie plaatsen en
de keuze bevestigen met de enter-toets. Deze vorm van bediening komt in
het hele programma terug, zodat U het gebruik ervan in een mum van tijd
onder de knie heeft. <BR><BR>

De records<BR><BR>

Centraal in CD-i Base staan de zogenaamde 'records'. Een record, of
kaart, bevat de informatie over een bepaalde CD-i titel. Meestal gaat
het hier om een disc. De records zijn op hun beurt weer ondeverdeeld
in velden (fields) die elk ruimte bieden voor het invullen van een
bepaald gegeven over de CD-i. Naast natuurlijk de titel, de uitgever en
de producent, biedt elke record ook ruimte voor bijvoorbeeld de datum
van uitgifte, de versie, het catalogus-nummer, het aantal discs van een
titel, het aantal audio-tracks, de categorie, en dergelijke. Tevens
kunt U voor elk record opgeven welke speciale hardware-eisen worden 
gesteld aan de CD-i speler en randapparatuur. Dit is misschien te sterk
uitgedrukt bij een gebruiksvriendelijk consumenten-medium als CD-i, waarbij
elke disc op elke speler werkt, maar het gaat hier dan ook vaak om
optionele apparatuur die de titel ondersteunt. Naast het aangeven of de
disc gebruik maakt van de Digital Video Cartridge, kunt U hier bijvoorbeeld
ook de ondersteuning van Dolby Surround Sound en breedbeeld-televisie 
invullen. Met het oog op de toekomstige ontwikkelingen is er onder andere
al een veld gereserveerd voor Tele CD-i (het gebruik van de CD-i speler
met het telefoonnet). Ook kunt U Uw favoriete afstandsbediening voor
deze titel (Roller Controller, muis, gamepad, en dergelijke) bij de hardware
eisen opgeven.<BR><BR>

Advies-functie<BR><BR>

Op het eerste gezicht zullen al deze veldnamen U misschien wat vreemd
voorkomen, en weet U niet altijd welke informatie U bij welk veld kunt
invullen. Op de eerste plaats dient gezegd te worden dat bij een flexibel
programma als CD-i Base het natuurlijk mogelijk is om bepaalde velden
niet in te vullen. Dit heeft geen invloed op het verdere gebruik van
het programma, zij het natuurlijk dat U dan niet op deze criteria kunt
zoeken. Ten tweede is het goed om te weten dat CD-i Base is voorzien van
een uitgebreide Advies-functie, die U kan helpen bij het invullen van een
record. U kunt ten alle tijden op de F1-toets drukken, en er verschijnt
een window over Uw huidige record met informatie over het veld waarop
op dat moment de cursor stond. Hier krijgt U bijvoorbeeld nuttige
tips over wat nu precies het verschil is tussen de uitgever, de producent
en de licentie-eigenaar van een bepaalde titel, en hoe U de versie-
en datum-velden zo compleet mogelijk kunt invullen wanneer U denkt niet
alle gegevens te weten. Bij enkele velden gaat dit advies zelfs nog een
stapje verder, en kunt U een keuze maken uit een lijst van "vooraf
ingevulde velden". Zo verschijnt bij Afstandsbediening een complete
lijst van alle los verkrijgbare controle-apparaten, bij Categorie een lijst 
van verschillende categorieen en bij producent een overzicht van de meest
voorkomende CD-i producenten. De advies-functie van de twee laatst genoemde
velden kunt U echter ook zelf vooraf instellen in een zogenaamd voorkeurs-
bestand. Dit is een normale ASCII-file, waar U naar behoefte extra
categorieen en producenten kunt toevoegen die dan later met een druk op
de knop kunnen worden ingevuld in een record. Standaard is dit voorkeurs-
bestand al voorzien van zo'n 20 categorieen en ruim 50 producenten!<BR><BR>

Record functies menu<BR><BR>

Nadat U enkele titels heeft opgeslagen in een bestand kunt U ze natuurlijk
op een later tijdstip op eenvoudige wijze weer oproepen. Vooral wanneer Uw
collectie een aardige omvang begint te krijgen, is het fijn om te weten
dat CD-i Base diverse mogelijkheden biedt om de gewenste kaart(en) terug
te vinden. U kunt zoeken op bijvoorbeeld titel, producent, catalogus-nummer
of categorie, of de opdracht geven de gehele kaart af te scannen naar 
een bepaald woord. Natuurlijk kunt U ook alle records selecteren. Wanneer
CD-i Base dan de kaarten heeft gevonden die aan Uw zoek-creteria voldoen,
verschijnt er een lijst op het scherm met alle bijbehorende titels. Op
de gebruikelijke manier kunt U hier met de cursor-toetsen door de 
geselecteerde kaarten bladeren, om ze vervolgens te bekijken, te bewerken,
te dupliceren of te wissen. Natuurlijk kunt U ook de gegevens afdrukken,
hierbij wordt U eerst gevraagd of U het geselecteerde titel-overzicht 
(bijvoorbeeld alle kinderprogramma's uit Uw collectie) of de inhoud van
een bepaalde record op papier wilt hebben. Op deze manier kunt U ook anderen 
op de hoogte houden van Uw trotse verzameling!<BR><BR>

Fijnstemmen<BR><BR>

Uiteraard kunt U CD-i Base afstemmen op Uw specifieke wensen. Eerder noemden
we al het voorkeurs-bestand voor de Advies-functie, maar ook in het 
programma zelf kunt U enkele, zogenoemde Settings instellen. Denk hierbij
bijvoorbeeld aan de directory waarin de databestanden terecht moeten komen,
of de directory of het station dat CD-i Base gebruikt voor tijdelijke
(temporary) bestanden die het tijdens gebruik aanmaakt. Een andere aardige
optie is het instellen van een standaard (default) bestand, wat automatisch
geladen wordt als U CD-i Base start. In de meeste gevallen zult U namelijk
alle CD-i titels in ‚‚n bestand opslaan, waarbij deze optie U het werk
uit handen neemt telkens dit bestand te moeten laden. Tenslotte kunt U
aangeven of CD-i Base automatisch de kaarten op volgorde van alfabet moet
sorteren wanneer er een record wordt toegevoegd.<BR><BR>

CD-i Base iets voor U?<BR><BR>

We hebben nu natuurlijk nog lang niet alle mogelijkheden van CD-i Base
opgesomt. Het programma is het resultaat van maanden voorbereiding en
we zijn er van overtuigd dat dit voor veel mensen een ideaal hulpmiddel
zal zijn. Bent U in het bezit van zowel een CD-i speler als een PC, en
is die PC tevens voorzien van een modem, dan zou U dit programma ten minste
eens moeten proberen. De systeem-eisen zijn beperkt: ten minste een 286
processor en een VGA-scherm, en eventueel een IBM-compatibel printer. 
U vindt CD-i Base 1.0 in PTCC-Net in de area CD PCSOFT# onder het trefwoord 
CDIBASE. Hoe U PTCC-Net kunt bereiken ziet U in het colofon op de een-na-
laatste pagina van dit tijdschrift.

<BR><BR><CENTER>Terug naar <A HREF="index.html">PTCC Print CD-i artikelen index</A></CENTER>

</FONT>
</td>
</tr>

</table>
</FONT>
</center>
</P>
<!-- Einde hoofd-tabel -->


<!-- Begin KennisOnline.com footer -->
<P>
<CENTER>
<table border="0" cellspacing="0" width="600">
<tr>
        <td bgcolor="#005B9A" width="100%">
<CENTER><font face="Arial"><FONT SIZE=-1>
<A HREF="/contact/index.html">E-mail & Contact</A> | <FONT COLOR="#BDCFEB">Forum</FONT> | <FONT COLOR="#BDCFEB">Site News</FONT> | <FONT COLOR="#BDCFEB">Search</FONT> | <FONT COLOR="#BDCFEB">About</FONT></FONT></FONT></CENTER>
        </td>
</tr>
</table>
</FONT>

<font face="Arial" SIZE=-2 color=000000>
<A HREF="http://www.cdinteractive.co.uk"><IMG SRC="/graphics/cdint.gif" width=240 height=15 vspace=4 border=0></A><BR>
&copy Copyright 2005 CDinteractive.co.uk and ICDIA<BR>

<SCRIPT TYPE="text/javascript" LANGUAGE="javascript">
<!-- //verberg script voor loerders die javascript niet snappen
document.write("Last update: " + document.lastModified)
//stop met verbergen-->
</SCRIPT>
<BR><BR></FONT>

</FONT></CENTER>
</CENTER>

<!-- Einde KennisOnline.com footer -->

</body>
</html>
